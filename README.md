# OG-projektzaliczeniowy
Projekt zaliczeniowy programowanie aplikacji internetowych

Bigos
Przepis na najlepszy bigos staropolski. Przygotowuje się go z kiszonej i białej kapusty. Zawiera mięso, kiełbasę, boczek, grzyby, śliwki i czerwone wino. Powinien być długo gotowany, a następnie odgrzewany. Wtedy jest najsmaczniejszy i aromatyczny. Palce lizać.

Składniki na ok. 3 porcje:
½ kg świeżej, białej kapusty
½ kg kiszonej kapusty
300 g mięsa wieprzowego
40 g suszonych grzybów
200 g kiełbasy
150 g boczku
1 cebula
100 g suszonych, wędzonych śliwek
1 szklanka wytrawnego, czerwonego wina
2 ziarna ziela angielskiego
5 ziaren pieprzu czarnego
2 liście laurowe
2 nasiona jałowca
2 goździki
sól
olej do smażenia

Sposób przygotowania:
Grzyby wsypać do niedużego garnka i zalać 500 ml zimnej wody. Pozostawić na kilka godzin, a najlepiej na całą noc.
Namoczone grzyby ugotować w tej samej wodzie, w której się moczyły, aż będą miękkie. (Czas gotowania wynosi ok. 30 minut). Grzyby osączyć i pokroić w paski. Wywar z grzybów należy zachować!
Kapustę kiszoną wypłukać (ale tylko, jeśli jest bardzo kwaśna), osączyć, pokroić drobno i przełożyć do garnka. Zalać małą ilością wrzącej wody (tyle, aby woda pokryła kapustę) i gotować do miękkości pod przykryciem (ok. 1 godziny).
Kapustę białą oczyścić z zewnętrznych liści, poszatkować, zalać małą ilością wrzącej wody (tyle, aby woda pokryła kapustę). Posolić 1 łyżeczką soli i gotować do miękkości (ok. 30 minut).
Ugotowane kapusty odcedzić i połączyć w jednym garnku. Dodać pokrojone grzyby i wywar grzybny oraz przyprawy: ziele angielskie, pieprz, liście laurowe, nasiona jałowca i goździki.
Mięso pokroić w kostkę i podsmażyć na oleju na złoty kolor. Posolić.
Osobno usmażyć pokrojoną w kostkę cebulę z pokrojonym w kostkę boczkiem i kiełbasą. (Kiełbasę obrać ze skóry). Dodać do kapusty razem z mięsem. Dodać pokrojone w paski śliwki. Podlać winem. Garnek przykryć, pozostawiając małą szczelinę i gotować co najmniej 1 godzinę. Bigos po ugotowaniu przyprawić ewentualnie do smaku solą i pieprzem, pozostawić do ostygnięcia, a następnie odstawić w chłodne miejsce.
Przez kolejne 2- 3 dni bigos należy zagotować, pogotować przez kilka minut, jeśli byłoby za dużo płynu to go odparować i ponownie schłodzić. Bigos z czasem przechodzi smakiem i nabiera aromatu. Na trzeci dzień bigos jest gotowy do spożycia. Można go również zamrozić lub gorący przełożyć do słoików, zakręcić, pozostawić do ostygnięcia, wstawić do lodówki i spożyć do 2 tygodni

DUPA DUPA DUPA DUPA
